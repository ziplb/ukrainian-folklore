<!DOCTYPE html>
<html>

<head>
    <meta charset="utf-8">
    <title>Ukrainian folklore</title>
    <link rel="stylesheet" href="styles.css" />
</head>

<body>
    <h1>Фольклор та традиції українців</h1>
    <section>
        <h2>Поняття фольклор</h2>
        <p>
            Cлово <em>«фольклор»</em> 1849 р. вперше увів у наукову практику англійський учений Вільям Томс. Воно
            походить
            від англійських слів folk - народ та lore - мудрість, знання. Згодом цей термін став загальноприйнятим і
            сьогодні ним користується більшість дослідників у багатьох країнах світу. <a href="https://evnuir.vnu.edu.ua/bitstream/123456789/11543/1/LekcijiZFolkloru_3.pdf" target="_blank">[1]</a>
        </p>
        <p>Фольклор є важливою складовою частиною культури народу. «<em>Фольклор</em> - одна з найтриваліших і
            всеохоплюючих
            систем духовного життя народу, тісно зв’язана з народним побутом (як окремою системою), з літературою (яка,
            зрештою, витворилась з фольклору і зберігає з ним тісний зв’язок на всіх етапах свого розвитку) та ін.». До
            цього часу в науці не існує чіткості чи одностайності щодо того, які сфери народного знання окреслюються цим
            поняттям. Це пов’язано з тим, що у більшості західно-європейських наук під поняттям «фольклор» розуміють не
            тільке усне словесне мистецтво народу, а духовну творчість у поєднанні з матеріальною, з урахуванням
            елементів
            побуту, знарядь праці, особливостей побудови житла тощо.</p>
        <p>Для того, щоб розмежувати сфери матеріальної та духовної творості народу, які органічно взаємодіють, але не є
            тотожними, часто використовуються терміни «усна словесність», «народна словесність», «усна народна
            творчість»,
            «народнопоетична творчість».</p>
        <p>Термін <em>«усна народнопоетична творчість»</em> передає вужче поняття про духовну творчість, яка входить до
            складу фольклору та народної творчості як її складова частина.</p>
        <p><em>Усна народнопоетична творчість</em> - це художньо-словесна творчість народу в сукупності її видів і форм,
            де
            засобами мови збережено знання про життя і природу, давні культи і вірування; а також відбито світ думок,
            уявлень, почуттів і переживань, народнопоетичної фантазій. <a href="https://archive.org/details/usna2005/page/17/mode/2up" target="_blank">[2]</a>
            </p></p>
    </section>
    <section>
        <h2>Поняття фольклористики</h2>
        <p>
            Наука, яка вивчає <em>фольклор</em>, називається <em>фольклористикою</em>, а вчені, які займаються його вивченням, - <em>фольклористами</em>. <a href="https://evnuir.vnu.edu.ua/bitstream/123456789/11543/1/LekcijiZFolkloru_3.pdf" target="_blank">[1]</a>
        </p>
        <p> 
            <em>Фольклористика</em> - це наука, що вивчає закономірності та особливості розвитку фольклору, характер і природу, сутність, тематику народнопоетичної творчості, її специфіку та спільні риси з іншими видами мистецтва; особливості побутування та функціонування текстів усної словесності на різних етапах розвитку; жанрову систему і поетику.
        </p>
        <p>
            Відповідно до спеціально поставлених перед цією наукою завдань фольклористика поділяється на дві галузі: історію фольклору ти теорію фольклору.
        </p>
        <p>
            <em>Історія фольклору</em> - це галузь фольклористики, що вивчає процес виникнення, розвиток, побутування, функціонування, трансформацію (деформацію) жанрів та жанрової системи у різні історичні періоди на різних територіях. Історія фольклору вивчає окремі народнопоетичні твори, продуктивні та непродуктивні періоди окремих жанрів, а також цілісну жанрово-поетичну систему в синхронному ( горизонтальний зріз окремого історичного періоду ) та (Нахронному (вертикальний зріз історичного розвитку) планах.
        </p>
        <p>
            <em>Теорія фольклору</em> - це галузь фольклористики, що вивчає сутність усної народної творчості, особливості окремих фольклорних жанрів, їхнє місце у цілісній жанровій системі, а також - внутрішню структуру жанрів - закони їх побудови,
            поетику. <a href="https://archive.org/details/usna2005/page/17/mode/2up" target="_blank">[2]</a>
        </p>
    </section>
</body>

</html>